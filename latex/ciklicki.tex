\chapter{Ciklički dokazi}\label{cha:cikliki-dokazi}
Svaki Coqov dokaz koji smo do sada prikazali je konačan term.
Svi formalni dokazi u sustavu \(\mathit{LKID}\) (uključujući primjere~\ref{ex:lkid-indr-proof} i~\ref{ex:lkid-indl-proof}) su konačni.
Ovakve dokaze jednim imenom nazivamo \textit{dokazima konačne dubine}
jer su sve \enquote{grane} njihovih dokaznih stabala konačne.
Međutim, možemo promatrati i \textit{dokaze beskonačne dubine} kod kojih postoje beskonačne grane.
Već smo u odjeljku~\ref{sec:programiranje-u-gallini} spomenuli koinduktivne tipove,
a dokaz beskonačne dubine je tada \enquote{beskonačni} dokaz neke koinduktivno definirane tvrdnje.
U ovom ćemo kratkom poglavlju ilustrirati dokaze beskonačne dubine te jednu njihovu posebnu formu:
\textit{cikličke} dokaze.

\section{Primjer: lijene liste}
Definirajmo za početak \textit{lijene liste}, koje mogu biti konačne, a mogu biti i beskonačne.
Zbog potencijalne beskonačnosti koristimo koinduktivnu definiciju tipa.
\begin{minted}{coq}
CoInductive LList (A : Type) :=
| LNil : LList A
| LCons : A -> LList A -> LList A.
\end{minted}
\noindent Kažemo da je lijena lista \textit{beskonačna} ako je njen rep opet beskonačna lijena lista.
\begin{minted}{coq}
CoInductive Infinite {A} : LList A -> Prop :=
| Infinite_LCons : forall a l, Infinite l -> Infinite (LCons a l).
\end{minted}
\noindent Ovdje konstruktor \texttt{Infinite\_LCons} možemo shvatiti kao pravilo izvoda.
Pokušajmo dokazati da je neka intuitivno beskonačna lista i formalno beskonačna.
Definiramo funkciju \texttt{from} analogno istoimenoj funkciji iz odjeljka~\ref{sec:programiranje-u-gallini}.
\begin{minted}{coq}
CoFixpoint from (n : nat) : LList nat := LCons n (from (S n)).
\end{minted}
\noindent Intuitivno je jasno da je (za svaki \texttt{n}) lijena lista \texttt{from n}
beskonačna pa želimo dokazati tvrdnju \texttt{forall n, Infinite (from n)}.

Prije glavnog dokaza, pogledajmo konkretan primjer na tvrdnji \texttt{Infinite (from 0)}.
Po definiciji funkcije \texttt{from}, dovoljno je dokazati
tvrdnju \texttt{Infinite (LCons 0 (from 1))}, a primjenom pravila \texttt{Infinite\_LCons}
dolazimo do tvrdnje \texttt{Infinite (from 1)}.
Opet je po definiciji funkcije \texttt{from} dovoljno dokazati tvrdnju
\texttt{Infinite (LCons 1 (from 2))}, a ponovnom primjenom pravila \texttt{Infinite\_LCons}
dolazimo do tvrdnje \texttt{Infinite (from 2)}.
Ilustrirajmo ovaj postupak dokaznim stablom.
\begin{prooftree}
  \AxiomC{\vdots}
  \UnaryInfC{\texttt{Infinite (from 2)}}
  \RightLabel{(\texttt{Infinite\_LCons})}
  \UnaryInfC{\texttt{Infinite (LCons 1 (from 2))}}
  \UnaryInfC{\texttt{Infinite (from 1)}}
  \RightLabel{(\texttt{Infinite\_LCons})}
  \UnaryInfC{\texttt{Infinite (LCons 0 (from 1))}}
  \UnaryInfC{\texttt{Infinite (from 0)}}
\end{prooftree}
\noindent Sada je jasno da ćemo dokazati originalnu tvrdnju tek nakon beskonačno
mnogo primjena pravila \texttt{Infinite\_LCons}. Ipak, lakše je dokazati
tvrdnju \texttt{forall n, Infinite (from n)}.
Nakon introdukcije varijable \texttt{n}, odmatanja definicije funkcije \texttt{from} i
primjene pravila \texttt{Infinite\_LCons}
dolazimo do tvrdnje \texttt{Infinite (from (S n))}.

\begin{prooftree}
  \AxiomC{\texttt{*}}
  \UnaryInfC{\texttt{Infinite (from (S n))}}
  \RightLabel{(\texttt{Infinite\_LCons})}
  \UnaryInfC{\texttt{Infinite (LCons n (from (S n)))}}
  \UnaryInfC{\texttt{Infinite (from n)}}
  \UnaryInfC{\texttt{forall n, Infinite (from n)}}
\end{prooftree}

\noindent Između tvrdnji \texttt{Infinite (from n)} i \texttt{Infinite (from (S n))}
\enquote{skinut} je prvi član beskonačne liste, čime je napravljen \textit{napredak}
u dokazu.
Bez napretka nema smisla ponavljati prethodni postupak beskonačno mnogo puta
jer se tvrdnja ne mijenja --- u suprotnom, mogli bismo  \textup{svaku} tvrdnju \(\varphi\)
dokazati trivijalnim dokazom
\AxiomC{\(\ast\)}
\UnaryInfC{\(\varphi\)}
\DisplayProof
.
Uz napredak u dokazivanju ima smisla pozivati se na \textit{tvrdnju koja se dokazuje} te
takve dokaze nazivamo \textit{cikličkima}. Dokaz tvrdnje \texttt{forall n, Infinite (from n)}
jedan je primjer cikličkog dokaza, gdje je simbolom \(\mathtt{*}\) označeno cikličko \enquote{pozivanje} dokaza.
U Coqu, napredak je osiguran uvjetom produktivnosti spomenutim
u odjeljku~\ref{sec:ogranicenja}.

Pažljiv čitatelj će primijetiti da ista argumentacija vrijedi
i za tvrdnju \texttt{Finite (from n)}, gdje je predikat \texttt{Finite} definiran na idući način.
\begin{minted}{coq}
Inductive Finite {A} : LList A -> Prop :=
| Finite_LNil : Finite LNil
| Finite_LCons : forall a l, Finite l -> Finite (LCons a l).
\end{minted}
\noindent Međutim, beskonačne liste po definiciji nisu konačne.
Zašto ipak gornji dokazi \textit{ne} prolaze za predikat \texttt{Finite}?
Riječ je o načinu definicije; predikat \texttt{Infinite} definiran je koinduktivno
te njegovi stanovnici \textit{nisu} dobro utemeljeni,
dok je predikat \texttt{Finite} definiran induktivno, a njegovi stanovnici \textit{jesu}
dobro utemeljeni. Štoviše, kada bismo predikat \texttt{Finite} definirali koinduktivno,
on bi postao trivijalan, to jest vrijedio bi za proizvoljnu lijenu listu.

\section{Primjer: \(\mathit{CLKID}^{\omega}\)}
Brotherston je formalizirao ideju cikličkih dokaza u dokaznom sustavu
\(\mathit{CLKID}^{\omega}\), podsustavu dokaznog sustava \(\mathit{LKID}^{\omega}\),
koji je pak proširenje sustava \(\mathit{LKID}\) potencijalno beskonačnim dokaznim stablima.
Dokazni sustav \(\mathit{CLKID}^{\omega}\) ograničen je u odnosu na sustav \(\mathit{LKID}^{\omega}\)
tako što svako (potencijalno beskonačno) dokazno stablo
smije imati \textit{najviše konačno mnogo} različitih podstabala te
svaka beskonačna grana tog stabla mora imati beskonačno mnogo \enquote{napredaka}.
Dokazni sustav \(\mathit{CLKID}^{\omega}\) prikazat ćemo neformalno.

\begin{example}\label{ex:clkidw1}
  Dokazujemo tvrdnju \(\forall x, \mathit{Nat}(x) \rightarrow \mathit{Even}(x) \lor \mathit{Odd}(x)\)
  u sustavu \(\mathit{CLKID}^{\omega}\).
  Koristimo pokrate kao u primjeru~\ref{ex:lkid-indl-proof}..
  \begin{prooftree}
    \AxiomC{}
    \RightLabel{(\texttt{PA\_prod\_E\_zero}\textit{Prod})}
    \UnaryInfC{\(\vdash Eo, Oo\)}
    \AxiomC{\(Nx \vdash Ex, Ox \, (\dagger)\)}
    \RightLabel{\( \mathit{(Subst)} \)}
    \UnaryInfC{\(Ny \vdash Ey, Oy\)}
    \RightLabel{\(\mathit{(Perm)}\)}
    \UnaryInfC{\( Ny \vdash Oy, Ey \)}
    \RightLabel{(\texttt{PA\_prod\_O\_succ}\textit{Prod})}
    \UnaryInfC{\( Ny \vdash Oy, Osy \)}
    \RightLabel{(\texttt{PA\_prod\_E\_succ}\textit{Prod})}
    \UnaryInfC{\(Ny \vdash Esy, Osy\)}
    \RightLabel{\(\mathit{(EqL)}\)}
    \UnaryInfC{\(x = sy, Ny \vdash Ex, Ox\)}
    \RightLabel{\(\mathit{(Case \, N)}\)}    
    \BinaryInfC{\( Nx \vdash Ex, Ox \, (\dagger) \)}
    \RightLabel{\(\mathit{(OrR)}\)}
    \UnaryInfC{\( Nx \vdash Ex \lor Ox \)}
    \RightLabel{\(\mathit{(ImpR)}\)}
    \UnaryInfC{\(\vdash Nx \rightarrow Ex \lor Ox\)}
    \RightLabel{\(\mathit{(AllR)}\)}
    \UnaryInfC{\(\vdash \forall x, Nx \rightarrow Ex \lor Ox\)}
  \end{prooftree}
  Iako zapisan u konačnom stablu, ovaj dokaz je beskonačan.
  Čitajući dokaz od dna do vrha, primjećujemo nove oznake te nova pravila.
  Za početak, vidimo da su znakom \(\dagger\) označene gornja i donja sekventa \(Nx \vdash Ex, Ox\).
  Gornju sekventu nazivamo \textit{pupoljkom} (\textit{bud}), a donju nazivamo \textit{pratiteljem} (\textit{companion}).
  Može se reći da su pupoljak i njegov pratitelj povezani bridom, tvoreći ciklus u dokaznom
  stablu --- odavde dolazi naziv \textit{ciklički} dokaz.
  U stvari se isječak stabla dokaza između pratitelja i pupoljka ponavlja \textit{ad infinitum}
  pa je dokaz beskonačne dubine.
  Nadalje, vidimo novo pravilo izvoda \(\mathit{Case}\) koje odgovara rastavu po slučajevima,
  a koristi se umjesto pravila indukcije.
  Ako se između pupoljka i njegovog pratitelja javlja primjena pravila \(\mathit{Case}\),
  kažemo da je napravljen \textit{napredak}.
  Konačno, vidimo znak jednakosti uz kojeg je vezano lijevo pravilo za jednakost \(\mathit{EqL}\).
  Znak jednakosti je za potrebe sustava \(\mathit{LKID}^{\omega}\) i \(\mathit{CLKID}^{\omega}\)
  (odnosno pravila \(\mathit{Case}\)) ugrađen u definiciju formule.\footnote{Jednakost se u matematičkoj logici najčešće tretira kao predikatni simbol signature.}
\end{example}

Ciklički dokazi su oni dokazi beskonačne dubine u kojima je
između svakog pupoljka i njegovog pratitelja napravljen napredak,
odnosno primijenjeno je pravilo \(\mathit{Case}\).
U primjeru~\ref{ex:clkidw1}, pupoljak i njegov pratitelj javljaju se u istoj grani dokaza,
no to nije nužno. Ovu pojavu možemo vidjeti na dokazu obrata sekvente \(Nx \vdash Ex \lor Ox\).

\begin{example}
  Dokazujemo sekventu \(Ex \lor Ox \vdash Nx \) u sustavu \(\mathit{CLKID}^{\omega}\).  
  \begin{prooftree}
    \AxiomC{}
    \RightLabel{\((1)\)}
    \UnaryInfC{\(\vdash No\)}
    \RightLabel{\(\mathit{(EqL)}\)}
    \UnaryInfC{\(x = o \vdash Nx\)}
    \AxiomC{\(Ox \vdash Nx \, (\dagger)\)}
    \RightLabel{\(\mathit{(Subst)}\)}
    \UnaryInfC{\(Oy \vdash Ny\)}
    \RightLabel{\((2)\)}
    \UnaryInfC{\(Oy \vdash Nsy\)}
    \RightLabel{\(\mathit{(EqL)}\)}
    \UnaryInfC{\(x = sy, Oy \vdash Nx \)}
    \RightLabel{\(\mathit{(Case \, E)}\)}
    \BinaryInfC{\(Ex \vdash Nx \, (\ast)\)}
    \AxiomC{\(Ex \vdash Nx \, (\ast)\)}
    \RightLabel{\(\mathit{(Subst)}\)}
    \UnaryInfC{\(Ey \vdash Ny\)}
    \RightLabel{\((3)\)}
    \UnaryInfC{\(Ey \vdash Nsy\)}
    \RightLabel{\(\mathit{(EqL)}\)}
    \UnaryInfC{\(x = sy, Ey \vdash Nx\)}
    \RightLabel{\((\mathit{Case \, O})\)}
    \UnaryInfC{\( Ox \vdash Nx \, (\dagger) \)}
    \RightLabel{\(\mathit{(OrL)}\)}
    \BinaryInfC{\( Ex \lor Ox \vdash Nx \)}
  \end{prooftree}
  
  \noindent Ovdje je znakom \(\dagger\) označen par pupoljka i pratitelja sekvente \(Ox \vdash Nx\),
  a znakom \(\ast\) je označen par pupoljka i pratitelja sekvente \(Ex \vdash Nx\).
  Iako se odgovarajući parovi pupoljaka i pratitelja naizgled javljaju u različitim granama,
  uz dva \enquote{odmatanja} stabla dokaza vidimo da to u stvari nije slučaj.\par
  \begin{scriptsize}
    \begin{prooftree}
      \AxiomC{}
      \RightLabel{\((1)\)}
      % \RightLabel{(\texttt{PA\_prod\_N\_zero}\textit{Prod})}
      \UnaryInfC{\(\vdash No\)}
      \RightLabel{\(\mathit{(EqL)}\)}
      \UnaryInfC{\(x = o \vdash Nx\)}

      \AxiomC{\(Ex \vdash Nx \, (\ast)\)}
      \RightLabel{\(\mathit{(Subst)}\)}
      \UnaryInfC{\(Ey \vdash Ny\)}
      % \RightLabel{(\texttt{PA\_prod\_N\_succ}\textit{Prod})}
      \RightLabel{\((2)\)}
      \UnaryInfC{\(Ey \vdash Nsy\)}
      \RightLabel{\(\mathit{(EqL)}\)}
      \UnaryInfC{\(x = sy, Ey \vdash Nx\)}
      \RightLabel{\((\mathit{Case \, O})\)}
      \UnaryInfC{\( Ox \vdash Nx \, \xcancel{(\dagger)}\)}
      
      \RightLabel{\(\mathit{(Subst)}\)}
      \UnaryInfC{\(Oy \vdash Ny\)}
      % \RightLabel{(\texttt{PA\_prod\_N\_succ}\textit{Prod})}
      \RightLabel{\((2)\)}
      \UnaryInfC{\(Oy \vdash Nsy\)}
      \RightLabel{\(\mathit{(EqL)}\)}
      \UnaryInfC{\(x = sy, Oy \vdash Nx \)}
      \RightLabel{\(\mathit{(Case \, E)}\)}
      \BinaryInfC{\(Ex \vdash Nx \, (\ast)\)}

      \AxiomC{}
      \RightLabel{\((1)\)}
      % \RightLabel{(\texttt{PA\_prod\_N\_zero}\textit{Prod})}
      \UnaryInfC{\(\vdash No\)}
      \RightLabel{\(\mathit{(EqL)}\)}
      \UnaryInfC{\(x = o \vdash Nx\)}
      \AxiomC{\(Ox \vdash Nx \, (\dagger)\)}
      \RightLabel{\(\mathit{(Subst)}\)}
      \UnaryInfC{\(Oy \vdash Ny\)}
      % \RightLabel{(\texttt{PA\_prod\_N\_succ}\textit{Prod})}
      \RightLabel{\((2)\)}
      \UnaryInfC{\(Oy \vdash Nsy\)}
      \RightLabel{\(\mathit{(EqL)}\)}
      \UnaryInfC{\(x = sy, Oy \vdash Nx \)}
      \RightLabel{\(\mathit{(Case \, E)}\)}
      
      \BinaryInfC{\(Ex \vdash Nx \, \xcancel{(\ast)}\)}
      \RightLabel{\(\mathit{(Subst)}\)}
      \UnaryInfC{\(Ey \vdash Ny\)}
      % \RightLabel{(\texttt{PA\_prod\_N\_succ}\textit{Prod})}
      \RightLabel{\((2)\)}
      \UnaryInfC{\(Ey \vdash Nsy\)}
      \RightLabel{\(\mathit{(EqL)}\)}
      \UnaryInfC{\(x = sy, Ey \vdash Nx\)}
      \RightLabel{\((\mathit{Case \, O})\)}
      \UnaryInfC{\( Ox \vdash Nx \, (\dagger) \)}
      \RightLabel{\(\mathit{(OrL)}\)}
      \BinaryInfC{\( Ex \lor Ox \vdash Nx \)}
    \end{prooftree}
  \end{scriptsize}
  Pupoljak sekvente \(Ex \vdash Nx\) zamijenjen je
  isječkom stabla od pratitelja sekvente \(Ex \vdash Nx\) do pupoljka sekvente \(Ox \vdash Nx\),
  Nadalje, pupoljak sekvente \(Ox \vdash Nx\) zamijenjen je
  isječkom stabla od pratitelja sekvente \(Ox \vdash Nx\) do pupoljka sekvente \(Ex \vdash Nx\).
  Dokaz ne bi bio moguć bez korištenja produkcijskih pravila za produkcije:
  \begin{enumerate}[label={(\arabic*)}]
  \item \texttt{PA\_prod\_N\_zero} i
  \item \texttt{PA\_prod\_N\_succ}.
  \end{enumerate}
\end{example}

Važno je spomenuti da je svojstvo \enquote{biti ispravan dokaz u sustavu \(\mathit{CLKID}^{\omega}\)} odlučivo
te je na temelju toga napravljen ciklički dokazivač teorema \textsc{Cyclist}\footnote{\url{http://www.cyclist-prover.org/}}~\cite{cyclist}.
Za naš primjer proširene Peanove signature s produkcijama za induktivne predikatne simbole
\(\mathit{Nat}\), \(\mathit{Even}\) i \(\mathit{Odd}\),
definicije produkcija možemo zapisati u konfiguracijsku datoteka \texttt{fo.defs}
na idući način.\par
\begin{footnotesize}
  \begin{verbatim}
Nat { 
    true    => Nat(0)  | 
    Nat(x)  => Nat(s(x)) 
} ;
Even {
    true    => Even(0) |
    Odd(x)  => Even(s(x))
} ;
Odd {
    Even(x) => Odd(s(x))
} ;
\end{verbatim}
\end{footnotesize}
Zatim možemo pokrenuti dokazivač naredbom
\begin{verbatim}
./fo_prove -D fo.defs -p -S "Nat(x) |- Even(x) \/ Odd(x)"
\end{verbatim}
i dobiti izlaz programa
\begin{scriptsize}
\begin{verbatim}
0: Nat_0(x) |- Odd_2(x) \/ Even_1(x) (Nat L.Unf.) [1 <{(0, 1)}/{}>, 2 <{(0, 1)}/{(0, 0)}>]
  1: Nat_1(0) |- Odd_2(0) \/ Even_1(0) (Even R.Unf.) [3 <{(1, 1)}/{}>]
    3: Nat_1(0) |- T \/ Odd_2(0) (Id)
  2: Nat_1(s(w)) /\ Nat_0(w) |- Odd_2(s(w)) \/ Even_1(s(w)) (Even R.Unf.) [4 <{(1, 1), (0, 0)}/{}>]
    4: Nat_1(s(w)) /\ Nat_0(w) |- Odd_4(w) \/ Odd_2(s(w)) (Odd R.Unf.) [5 <{(1, 1), (0, 0)}/{}>]
      5: Nat_1(s(w)) /\ Nat_0(w) |- Even_5(w) \/ Odd_4(w) (Weaken) [6 <{(0, 0)}/{}>]
        6: Nat_0(w) |- Odd_2(w) \/ Even_1(w) (Subst) [7 <{(0, 0)}/{}>]
          7: Nat_0(x) |- Odd_2(x) \/ Even_1(x) (Backl) [0] <pre={(0, 0)}>
\end{verbatim}
\end{scriptsize}
koji predstavlja dokaz sekvente \(\mathit{Nat}(x) \vdash \mathit{Even}(x) \lor \mathit{Odd}(x)\).
Možemo primijetiti da je ovaj generirani dokaz sličan našem dokazu iz primjera~\ref{ex:clkidw1}..

%%% Local Variables:
%%% mode: LaTeX
%%% TeX-master: "master"
%%% End:
